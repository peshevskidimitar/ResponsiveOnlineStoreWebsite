# Responsive Online Store Website - проект по Основи на Веб дизајн.
Самиот проект подразбира развивање на дизајн на responsive сајт за онлајн продавница којшто ги содржи основните компоненти на една онлајн продавница: почетна веб страница која на корисникот му ја доловува намената на самата продавница, одделна веб страница на која се презентирани сите производи коишто се нудат од продавницата и засебни веб страници во коишто производите се распоредени според соодветни категории како и посебни веб страници кои ги содржат деталите за секој производ поодделно. Понатаму, дизајн на веб страница за пазарна кошничка на која ќе бидат презентирани производите кои корисникот размислува да ги купи заедно со пресметката на паричните средства кои корисникот би ги потрошил при купување на истите. Сајтот, се разбира, содржи и веб страници коишто се задолжителни за еден модерен, современ и конкурентен веб сајт како: блог, веб страница за општи информации, контакт и веб страница со форма за регистрација и најава.

Конкретно проектот се концентрира кон веб сајт за онлајн продавница за продажба на облека. Соодветно на погоре изнесеното категориите во кои се поделени производите се: машка облека, женска облека, детска облека и облека којашто е на распродажба. Самиот фокус при дизајнирањето е да му се овозможи на корисникот лесна и практична навигација низ сајтот преку категориите, понатаму и преку можноста за сортирање и филтрирање на производите. Постојат неколку можности за сортирање на производите односно сортирање според: рејтинг, цена (опаѓачки) и цена (растечки), додека постојат повеќе филтри како филтрирање на производите според: категорија, состојба, рејтинг, цена, големина и боја кои имаат за цел да овозможат лесно и брзо пронаоѓање на целниот, т.е. посакуваниот производ од страна на корисникот. Важно е да се напомене дека на почетната страница на која се презенитрани сите производи постои можност корисникот да ги обележи производите како омилени (анг. „favorite“) со што ќе ги одвои производите кои го интересираат од вкупниот асортиман кој онлајн продавницата го нуди.

Блогот кој се наоѓа во состав на веб сајтот претставува темплејт којшто содржи единствена објава со наслов „Why you will love our Online Store?“. Самиот темлејт ги содржи стандардните копмоненти за еден блог: објава, скорешни објави, коментари, форма за пополнување и поднесување на коментар, тагови, претплата на новини како и пристап до категориите со производи.

Страницата за општи информации содржи опис на дејноста, конкретно – продажба на облека. Наведени се услугите кои ги нуди онлајн продавницата, заедно со асортиманот на брендови чиишто производи се наоѓаат во понудата на самата продавница.

Страницата за контакт ги изложува општите податоци преку кои корисникот може да оствари контакт со надлежните заедно со форма која му овозможува на корисникот да испрати порака до контакт центарот на продавницата (без функционалност). Во прилог се наоѓа и мапа со локацијата каде што е сместена продавницата и форма за претплата на електронската пошта на продавницата.

На последната страница во рамки на овој веб сајт претставени се две форми: форма за регистрација на нови корисници и форма за најава на веќе постојни корисници, самите тие не се функционални, но согласно барањата на проектот, приоритет е даден на дизајнот.
Што се однесува до технологиите кои се употребени при изработката на овој веб сајт искористени се 3 главни технологии: HTML, CSS и JavaScript, додека responsive дизајнот е овозможен преку употреба на Bootstrap 5.

Главните функционалности што ги  нуди овој веб сајт се сортирањето и филтрирањето на производи. Неопходно е да се потенцира дека не е користена база на податоци за сместување на податоците за секој од производите туку тие се сместени во статична JSON (JavaScript Object Notation) датотека. Па, во текот на филтрирањето и сортирањето со помош на JavaScript тие се рендерираат соодветно на зададениот HTML темплејт стилизиран со CSS. Овој пристап е користен на веб страниците: shop.html, men's-apparel.html, women's-apparel.html, kids'-apparel.html и sale.html. Додека на почетната страница (index.html) при филтрирањето на производите според: машка облека, женска облека, детска облека и распродажба се користени функционалностите што ги нуди „Isotope Filtering“.

Во поголемиот дел сите веб страници во рамки на сајтот се составени од компоненти („accordion“, „buttons“, „button group“, „card“, „carousel“, „dropdowns“, „navbar“, „pagination“ итн.) кои ги нуди Bootstrap 5 со што во најголема мера е овозможена респонсивноста на овој веб сајт. При изработка на секоја поединечна страница користен е грид системот што го нуди Bootstrap 5, но исто така при коригирањето на некои детали искористени се „media queries“ кои се одлика на CSS. Додека стилизирањето и севкупниот дизајн целосно се должат на CSS.

Заклучно развивањето на овој проект во најголема мера се потпираше на „frontend“ технологии (HTML, CSS и JavaScript) и на значителнпо искористување на функционалностите и можностите што ги нуди Bootstrap 5 со што беа остварени барањата на проектот.
